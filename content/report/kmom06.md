---
Title: Kmom06
Description: Part 6
Template: kmom
---

Kursmoment 6
==================

* [kmom01](kmom01)
* [kmom02](kmom02)
* [kmom03](kmom03)
* [kmom04](kmom04)
* [kmom05](kmom05)
* [kmom06](kmom06)
* [kmom10](kmom10)

Det är absolut väldigt nyttigt att lära sig tänka i designelement och etablerade principer. Att gå på känsla och intuition är lite av en roulette som absolut kan funka ibland men också lika väl sluta i katastrof. Under denna kurs har jag varit relativt försiktig i min design och jag tycker att den fungerar väl och ser relativt bra ut, men också lite tråkig. Hade jag gjort om det från början hade jag antagligen varit hjälpt av en hel del av den litteratur vi nu gått igenom och kanske tagit ett större estetiskt helhetsgrepp och definierat från början vilka principer jag skulle försöka jobba efter och därmed förhoppningsvis kunnat åstadkomma en något livligare portfolio rent visuellt.

Analysuppgiften var väldigt intressant och det känns som att det egentligen utan problem hade gått att skriva minst lika mycket till som det jag skrev. För att hålla det någorlunda kortfattat känns det som att jag egentligen bara har skrapat lite på ytan på de webbplatser jag analyserat. Även om mitt val av webbplatser att analysera skedde lite slumpmässigt - typ "det här är tre människor jag känner till och uppskattar som jag tror har personsidor" - så är jag i efterhand rätt nöjd med att urvalet blev som det blev med två relativt lika webbplatser med liknande utgångspunkt och syfte, och en med helt andra ambitioner. På ett sätt gjorde kontrasten att de olika överväganden som kan tänkas ligga bakom respektive design blev tydligare än vad de kanske annars varit. Eftersom uppgiften mer är en kvalitativ än kvantitativ analys tar jag med mig att det i sådana fall faktiskt kan vara gynnsamt att jämföra väldigt olika produkter, snarare än väldigt lika produkter utifrån ungefär samma kontext, även om det spontant känns lite kontraintuitivt.

Jag gjorde inga större uppdateringar på min egen sida bortsett från det som krävdes för att få 100 accessibility i lighthouse samt någon mindre justering av bildstorlekar för att få något bättre performance. Jag har också justerat vissa marginaler en aning efter att ha skrivit analysen av portfolion, för att hamna något närmre ambitionen att hålla whitespace över sidan någorlunda konsekvent.

"The final touch" är såklart ett ganska abstrakt begrepp till sin natur och det lättaste är att säga "you know it when you see it" eller något åt det hållet. Men när det känns som att samtliga element hör ihop och samverkar till en större, visuellt harmonisk och fungerande helhet, så tror jag att man har lyckats relativt väl. Om det känns som att något element sticker ut och inte riktigt bidrar till helheten så finns det gissningsvis endel finlir kvar att göra.

Jag tyckte litteraturen var väldigt hjälpsam för detta kursmoment och vad jag framförallt tar med mig är artikeln "Design elements and principles" på canva.com som jag tyckte var väldigt välstrukturerad och pedagogisk med många bra exempel och illustrationer av de principer som gicks igenom. Den var också väldigt välskriven och intressant rent litterärt. Det är lite litet att kalla för ett TIL men en sak som kanske egentligen inte var någon nyhet men som jag åtminstone inte reflekterat över tidigare är skillnaden i DPI mellan tryckta källor och en bildskärm. Jag hade på något sätt nästan föreställt mig att det skulle vara tvärtom, att pixeltätheten i en bildskärm skulle vara större än i t ex en tidning men istället är fallet det omvända med väldigt god marginal. Detta är ju väldigt bra att vara medveten om när man gör sina font-val till exempel. Men jag skulle egentligen vilja lyfta det mesta som står i den artikeln som ett stort samlat TIL, tillsammans med hur man använder lighthouse som var nytt för mig och väldigt smidigt att jobba med. Just detta kursmomentet var det inget fokus på performance men det känns som ett väldigt bra verktyg att ha med sig i framtiden. 

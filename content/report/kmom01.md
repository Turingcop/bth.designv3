---
Title: Kmom01
Description: Part 1
---

Kursmoment 1
==================

Jag kan inte direkt påstå att jag har någon erfarenhet av ramverk eller CMS:er, bortsett från att ha satt upp en eller två sidor med wordpress i ett tidigare liv. Så det mesta här 
känns ändå väldigt nytt. 

Git och github är jag halvbekant med sedan jag gjort delar av the odin project's javascript-kurs, så jag hade åtminstone ett github-konto sedan tidigare och har gått igenom
proceduren att skapa ett remote repo där och knyta till mitt lokala repo.

Vad gäller egna övertygelser eller förutfattade meningar när det gäller design kan jag inte påstå att jag har några sådana specifikt för webben. Däremot har jag jobbat rätt mycket med fysisk produktutveckling och har för det mesta tyckt att den viktigaste principen sammanfattas i den korta frasen "form ever follows function, and this is the law" från en gammal essä med det fantastiska namnet "The tall office building artistically considered", som säger att funktion/funktionalitet alltid måste vara loket i en formgivningsprocess och att formen automatiskt följer på det. 

Kort sagt är jag, eller har åtminstone varit, en ganska övertygad funktionalist/modernist. Det är kanske inte nödvändigtvis helt självklart att det kan översättas till webben, men jag föreställer mig ändå att bra sidor ofta är främst funktionella i meningen att de är enkla att navigera, lättlästa och inte jobbiga för ögonen i proportioner och färgsättning. Användbara framförallt och därmed relativt avskalade.  

För att göra min layout och style följde jag artikeln "Vad är pico?" och ändrade sedan lite försiktigt i det tema som görs i artikeln. Sedan gjorde jag också en kopia på dbwebb-temat för att ändra flash-bilden och lite annat i det. Det känns lite ovant att jobba på det här sättet, men det har nog framförallt att göra med att det inte är jag som skrivit någon av mina index.twig från grunden, så jag jobbar på en html-struktur som jag inte är kompis med riktigt än. Jag gissar att jag kommer ändra rätt mycket i den vartefter.

Det mesta har varit väldigt nytt i detta inledande kmom, men en sak jag kanske skulle kunna lyfta är att jag lärt mig att det finns något som heter Markdown som jag direkt tilltalades av. Det verkar vara ett väldigt trevligt sätt att snabbt och smidigt kunna skapa nya sidor och fylla med innehåll.

Jag hade problem med .htaccess på det viset att mina bilder inte syntes lokalt, vilket jag kunde åtgärda med hjälp av den här artikeln https://docs.bolt.cm/4.0/howto/making-sure-htaccess-works. Kanske inte mycket till TIL egentligen, men jag höll på rätt länge innan jag snubblade över den artikeln i discord-chatten där Niklas hade länkat den rätt långt tillbaka, och det var en väldigt bra artikel med ett par enkla knep för att t ex testa om apache ignorerar .htacess, vilket det gjorde för mig, så det är om inte annat en värdefull resurs att lägga på minnet.   

---
Title: Kmom05
Description: Part 5
Template: kmom
---

Kursmoment 5
==================

* [kmom01](kmom01)
* [kmom02](kmom02)
* [kmom03](kmom03)
* [kmom04](kmom04)
* [kmom05](kmom05)
* [kmom06](kmom06)
* [kmom10](kmom10)

Det var spännande att börja mäta på olika webbplatsers laddningstid och jag blev förvånad över att den på två av de tre jag valde att undersöka var såpass dålig som den var. Eventuellt beror det på urvalet och de tre webbplatser jag valde fyller inte exakt samma funktion men har åtminstone delvis överlappande uppgifter, speciellt utifrån den vinkel jag valde som sammanfattningsvis kan sägas vara att informera allmänheten om coronapandemin och dess konsekvenser. Folkhälsomyndigheten har uppenbarligen lagt en hel del möda på att optimera sin webbplats, kanske för att trafiken säkerligen varit betydligt större det senaste året än vad annars är fallet. Här hade det egentligen varit intressant att veta hur deras webbplats hade stått sig i en liknande mätning innan 2020. 

Cimage tyckte jag var väldigt smidigt och lätt att ta till sig. Vanligtvis brukar jag använda GIMP för att göra mina bilder mindre och kanske sänka kvaliteten på dem en smula om jag tycker de är onödigt stora, men det verkar väldigt fördelaktigt att kunna göra det "i farten" och dessutom behålla originalbilden. Det är såklart också en väldig fördel att kunna läsa in olika stora bilder beroende på vilken enhet som används utan att för den delen behöva spara undan flera olika stora varianter av samma bild. Jag är också ett stort fan av en kvadratisk aspect ratio och tyckte det var väldigt trevligt att kunna konfigurera det med Cimage. Allt som allt verkar det vara ett väldigt bra verktyg.

Jag tycker det är uppenbart att bilder verkligen kan "make or break" känslan i en design. För att återknyta lite till förra kursmomentets färganalys så var det väldigt tydligt att bilderna på de webbplatser jag undersökte då ofta var väldigt anpassade i ljussättning och känsla för att stämma överens med färgsättningen i övrigt. 

Det är också tydligt att det är viktigt att försöka använda rätt storlek och format på de bilder man använder. Det är såklart lätt att bara slänga in en högupplöst bild och nöja sig med att vara säker på att den aldrig kommer vara illa upplöst oavsett vilken enhet som används, men det är ju egentligen ganska slappt och inte särskilt användarcentrerat att en bild på flera megabyte ska äta upp en kännbar portion av användarens kanske begränsade datamängd om den använder sin mobil, helt utan uppenbar nytta. Och även om också mobila anslutningar klarar av att hämta relativt stora bilder relativt snabbt så kommer tillräckligt många flaskhalsar till slut göra att webbplatsen som helhet upplevs som väldigt långsam. På folkhälsomyndighetens hemsida som överlag var väldigt snabb och fick ett bra resultat i Google Pagespeed så var det just storleken och formatet på bilderna som ansågs vara den största flaskhalsen och då framförallt i de mobila mätningarna.

Innan detta kursmoment kände jag i princip inte till något av de verktyg vi har använt, varken Cimage, DevTools network eller Google Pagespeed. Jag har lärt mig att det verkligen kan vara värt att fundera över var och när vilka bilder som ska användas och att det uppenbarligen är väldigt stor skillnad på en väl optimerad webbplats kontra en webbplats där allt innehåll bara kastats in utan närmre eftertanke. Jag bor själv på landet och förlitar mig än så länge på en 4g-uppkoppling (snart börjar grävningen dock, vi väntar ivrigt) och märker därför tydligt när vissa webbplatser är snabbare eller långsammare än andra, så dt var extra intressant att få en av pusselbitarna till vad det beror på. 

Nedan: Slavoj Zizek förklarar hela världen på tre sekunder. Mycket nöje.

<div class="embed-container">
    <iframe title="Zizek explains the world" src="https://www.youtube.com/embed/R8-hY4g0dU0" frameborder="0" allowfullscreen></iframe>
</div>

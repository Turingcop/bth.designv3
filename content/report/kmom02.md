---
Title: Kmom01
Description: Part 1
---

Kursmoment 2
==================
    
Det var ett väldigt trevligt kursmoment för att vi fick lära oss grunderna i SASS som jag lite 
halvt omedvetet har känt att jag saknat tidigare och som jag nog skulle säga är min stora TIL denna vecka. Att kunna dela upp sin CSS i moduler känns otroligt smidigt. Det är också väldigt smidigt att kunna använda variabler, som är mycket lättare att hålla i huvudet än t ex en sökväg eller en hexadecimal färg.

Än så länge är mina moduler och koden i dem långt ifrån så strukturerade eller sorterade som de bör vara, men redan att det är betydligt färre rader i varje dokument gör det mycket lättare att navigera dem. Modulerna header.scss och footer.scss är jag nöjd med. De är självförklarande i sina namn och snävt avgränsade. Att samla alla mediaqueries i en modul kändes också givet. Resten är mindre väl sorterat i moduler med mer eller mindre begripliga filnamn.

Överlag tycker jag att SASS och sedan kompileringen till minifierad CSS känns som en elegant lösning på ett rätt trist problem med stökiga och långa CSS-dokument. I någon mening kanske man kan säga att det är win-win för utvecklare och klient. Klienten får mindre dokument samtidigt som läsbarheten för utvecklaren ökar.

Node och npm var också nytt detta kmom och inget som jag pysslat tidigare, men jag gillar 
överhuvudtaget när jag får jobba i terminalen och får lära mig den lite bättre och detta var inget undantag. Nackdelen med att köra olika scripts från terminalen är eventuellt den att så väldigt mycket bara görs med några enkla kommandon att jag inte alltid hänger med på vad som händer. 

Tur då att saker går fel ibland så att det finns anledning att reflektera lite närmre. Jag fick t ex inte npm run lint att fungera först, på grund av ett egentligen otroligt simpelt misstag, men jag hann göra rätt mycket rörig felsökning innan jag insåg det. Ett frustrerande men ganska effektivt sätt att öka sin förståelse.

Temat är egentligen inte särskilt uttänkt från början. Layout-mässigt har jag hittills hållit mig mycket till dbwebb-temat och sen försiktigt tagit endel inspiration från H.P Lovecraft. Jag ville gärna förmedla någon vag känsla av tidigt 1900-tal i typografi samt färg- och bildsättning, därmed blev det ett väldigt dämpat färgschema. Lite organiskt växte idén fram att försöka gifta det med känslan i CCRUs texter från mitten av 90-talet. Sammanfattningsvis är kanske målsättningen med temat därför typ "spekulativ realism fast på 1920-talet".

---
Title: Webbplatsdesign
Description: Part 1
Template: kmom
---

Webbplatsdesign
=======================

* [Färganalys](01_colors)
* [Laddningstid](02_load)
* [Designprinciper](03_design_principles)
* [Webbplatsdesign](10_webbplatsdesign)

## Syfte

Denna analys är menad att undersöka och dokumentera aktuella trender inom webbplatsdesign. Den är gjord inom ramen för kursen design på Blekinge Tekniska Högskola, höstterminen 2020/2021.

## Urval

Jag kommer att titta närmare på tre stora webbplatser som i vardagligt samtidsspråk brukar kallas för plattformar: twitter, youtube och instagram. Anledningen till detta urval är så enkelt som att åtminstone de alla i större eller något mindre utsträckning, gissningsvis från större till mindre i samma ordning som de räknades upp ovan, spelar såpass stor roll i att formulera och tolka diskussionen kring olika aktuella världshändelser. I twitters fall görs det hyperaktuellt av att de i skrivande stund precis stängt av den sittande presidenten i den sedan så länge hegemoniska supermaktsdemokratin USA, följt av en rad fördömanden från Europeiska ledare som annars till stor del positionerat sig och positionerats i ett politiskt motsatsförhållande gentemot Donald Trump. Att det händer stora saker kring dessa plattformar, och andra också förvisso, är alltså klart. I den meningen är de framgångsrika, till och med om framgång i slutändan bedöms utifrån avtryck på världen, men också såklart rent ekonomiskt. Därför kan en diskussion om vad deras design går ut på och vad den gör för användaren som är så effektivt att ett skeende på webbplatsen ibland kan dominera det globala politiska samtalet i flera dagar.

## Metod

Jag kommer framförallt undersöka funktionaliteten och resonera kring det med olika exempel. Att något fungerar väl är kanske i slutändan det mest kritiska i all design och premissen här är ett antagande om att funktionaliteten på dessa webbplatser upplevs som exceptionellt god, varför den drar till sig användare. Parallellt kommer jag dock kommentera på sådant som färgval och eventuella designprinciper som klart kan identifieras, eftersom god visuell design i någon mening hamnar bara något steg högre upp på en imaginär Maslowsk designbehovstrappa. Överhuvudtaget är det inte nödvändigtvis glasklart var gränsen mellan funktionalitet och estetik går. Något som knappt går att titta på kan inte rimligtvis anses vara funktionellt när vi talar om ett visuellt medium.

### Twitter.com

Jag följer min kronologiska ordning från tidigare och twitter blir därmed först ut. Med brasklappen att det såklart kan bero på min egen selektiva nyhetskonsumtion så upplever jag att den har haft rent kvantitativt störst genomslag i det allmänna samtalet. Som redan nämnt spelar den en stor roll just nu, och för att peka på en viss kontinuitet i den saken kan det vara värt att minnas rollen den sades spela och det utrymme twitter därmed fick i media under den arabiska vården 2011, för snart ett decennium sedan.

![Twitter snapshot](../assets/img/twitter.webp)
Snapshot av min twitter-hemskärm.

Färgschemat är avskalat monokromt och utgörs i princip av två nyanser av blått mot vit bakgrund. De enda färgerna utöver detta är de som användare tillför genom att bidra med innehåll, vilket effektivt bidrar till att skapa fokus på just innehållet. Den avskalade designen minimerar också risken för att kollidera med användargenererat innehåll och gör att plattformen utöver vad jag tolkar som dess huvudsakliga ambition, att sortera och presentera innehåll i textform, också kan hantera visuellt innehåll så som färgrika illustrationer eller fotografier på ett rätt elegant sätt. En klassisk och enkel princip här är att vitt passar med allt.

Element utanför användarnas eget innehåll är i princip ett rent navigationsgränssnitt, gissningsvis utformat för att vara så lite påträngande som möjligt men ändå intuitivt enkelt att använda. Jag anar en inte helt enkel balansgång mellan att göra vyerna lagom luftiga utan att fragmentera informationsflödet för mycket. En av twitters unika poänger har alltid varit teckenbegränsningen per inlägg vilket ökar "informationsdensitetet" i innehållet, åtminstone tolkar jag det som syftet, på webbplatsen. Det är alltså två principer som står mot varandra och jag tycker att avvägningen mellan dem är välgjord.

I huvudsak är designen på twitter.com byggd för dess centrala funktionalitet, som abstrakt nog kan beskrivas som att sortera information. Det går väldigt snabbt för en användare att få del av information, i meningen data, utan värdering av innehållet eller kvaliteten, som den med stor sannolikhet baserat på användarmönstret är intresserad av. Det är såklart omöjligt att säkert säga något om ett kontrafaktiskt förhållande, det är kanske åtminstone en stark hypotes att säga att webbplatsen inte fått det genomslag den fått om inte denna centrala funktion, tillsammans med en minimalistisk estetik som sömlöst kan bära fram den och det mycket blandade innehåll den levererar, varit så optimerad som den är.

![Twitter snapshot 2](../assets/img/twittelect.png)
En avskalad och färgfattig design minimerar risken för att krocka med väldigt uttrycksfullt innehåll från användare, eller i det här fallet någon slags AI, som t ex i princip bara kurerar och postar bilder.

### Youtube.com

![Youtube snapshot](../assets/img/youtube.png)
Youtube, startsida.

Youtubes design påminner till viss del om twitter i det att designen som sådan är relativt avskalad med väldigt få färger. Det finns den karaktäristiska röda som används i loggan och inte så mycket mer. Resten är i princip svart text mot vit bakgrund. Övrig färgsättning genereras dynamiskt av thumbnails på de videos som användare lägger upp och som andra användare får upp i sina rekommendationer och sökresultat. Även här är det nära till hands att tänka sig att ambitionen är en design som opererar i bakgrunden och knappt märks av, att minimera risken för en mismatch mellan användarnas innehåll och webbplatsens design. Populära videoklipp presenteras i ett tydligt rutnät och även här uppfattar jag att det finns en vilja att få in mycket innehåll som möjligt per enhet yta, men att videoklipp är ett visuellt medium till skillnad från text som dessutom är teckenbegränsad, gör att jag uppfattar layouten som betydligt trängre än twitters. Att det dock går att välja att minimera navigationen till en smal kolumn längs fönstrets vänsterkant antyder att youtube själva erkänner problematiken.

![Youtube snapshot](../assets/img/youtube3.png)
Om användaren aktivt väljer att minimera navigationen så blir layouten något mindre belamrad och känns mindre kvävd. Här förvisso också kanske hjälpt av en stor, nästan helsvart annons som tar upp en stor del av vyn.

Liksom i fallet med twitter är elementen som inte är videoklipp uppladdade av användarna främst navigation så som ett sökfält, inställningar, inloggning etcetera. Där twitter har lagt navigationen i två kolumner, en till höger och en till vänster med innehållet i en kolumn i mitten som är den man scrollar igenom, så har youtube samlat det mesta i en kolumn till vänster, med undantag för sökfunktionen och en handfull funktioner till som ligger i en horisontell rad högst upp. 

Youtubes startsida som presenterar ett antal rekommenderade videos utifrån användarmönster känns starkt gridbaserad, även om min webbläsare inte hittar CSS Grid på sidan. Men de videoklipp som rekommenderas visas upp i ett uppenbart rutnät vilket såklart sker per automatik om man lägger ut flera element med samma höjd och bredd symmetriskt över en yta.

Även här är dock det centrala i designen dess funktionalitet som också här i slutändan kan abstraheras ned till att sortera funktion. Här handlar det såklart också om att själva videospelaren ska fungera felfritt, snabbt och smidigt, men utan en sökfunktion som snabbt kan presentera användaren det den troligtvis är ute efter eller ett rekommendationssystem som visar upp innehåll som många uppskattar, så är det inte svårt att tänka sig att plattformens popularitet hade kunnat tas över av en konkurrent med ett mer effektivt eller träffsäkert system.

![Youtube search](../assets/img/youtube2.png)
Två av youtubes mest centrala funktioner från vänster till höger: videouppspelning och att försöka filtrera fram nytt relevant innehåll för användaren.

### Instagram.com

![Instagram](../assets/img/arbmyran.png)
En gissningsvis relativt typisk profilsida på instagram.com.

Instagrams design är liksom de andra två huvudsakligen fokuserad kring funktionen att lagra, filtrera och presentera användarnas innehåll. Vikten av att ha en design som ska krocka så lite som möjligt med ett extremt spann av visuellt innehåll återfinns alltså uppenbarligen även här. Instagram har dessutom, skulle jag vilja påstå, tagit denna princip längst av alla tre. Färgschemat när en användare väl är inloggad, vilket krävs för att överhuvudtaget ta del av innehållet i någon betydande mening, är i gråskala med bara knapparna för att följa, posta samt så kallade "bluechecks" för verifierade användare, accentuerade i ljusblått. Bortsett detta är samtliga element som inte är inlägg från användare i någon nyans av svart, vitt eller grått, även loggan högst upp i vänstra hörnet. 

I övrigt återfinns det mesta jag beskrivit om de tidigare webbplatserna. Instagram är till stort del ett stort paraplygalleri för många mindre. Innehållet är främst bilder i standardiserade storlekar och format och presentationen blir som i fallet med youtube mer eller mindre per automatik gridbaserad. Där instagram skulle kunna lida av samma problematik som youtube utifrån att bilder och videothumbnails är i princip samma sak, mindre kvalitativt olika än någon av de två i jämförelse med text, och därmed riskera att råka överbelamra designen i ambitionen att presentera mycket innehåll snabbt, upplever jag dock att de har lyckats betydligt bättre med att skapa en ren och luftig presentation. Detta kan antagligen till stor del härledas att instagram som standard, som alltså inte aktivt måste väljas som på youtube.com, har en navigation som enbart består av ett fåtal knappar. Ikoner är förstås mer yteffektivt än utskrivna ord för navigation, priset de betalar för detta skulle eventuellt vara att abstraktionen från ord till bild riskerar att göra webbplatsen mer svårtolkad och svårnavigerad.

![Instagram](../assets/img/instahank.png)
Här syns samtliga av de väldigt få element som hör till webbplatsens egen design som fått en riktig färg: bluecheck, follow och post.

### Diskussion och sammanfattning

Det visade sig vara lite av en utmaning att undersöka designtrender hos tre av de största webbplatserna i världen. De alla tre uppvisar en långtgående minimalism i designen varför det på ytan inte tycks finnas särskilt mycket att jobba med. Samtidigt bör det vara relevant att försöka förstå designvalen hos webbplatser som uppenbarligen lyckats väldigt väl under 2010-talet och vidare in i 2020-talet. Det är uppenbarligen så att det som kallas plattformar blivit det som dominerar trafiken på internet. Det känns antagligen väldigt självklart för de flesta idag, med facit i hand, men det har antagligen inte alltid varit helt självklart för alla att det skulle bli så. 

Men om det är resultatet och om vi utifrån ställer upp hypotesen att den typen av plattformar som vuxit fram under 2010-talet kommer fortsätta attrahera mycket trafik inom åtminstone de närmsta åren, så visar åtminstone dessa tre, tre av de största, att den kanske överlägset största designtrenden är långtgående minimalism, vilket hänger tätt samman med den funktion som många användare uppenbarligen förväntar sig och efterfrågar: att kurera, lagra, filtrera och presentera innehåll som andra användare skapar och lägger upp. En naturlig följd av detta är att den egna designen måste stå tillbaka som bara ett slags medium som helst bara syns precis så mycket att det är intuitivt enkelt att använda webbplatsen eller applikationen. 

Detta innebär dock inte nödvändigtvis att det, bortom att skapa själva funktionaliteten, är enkelt att designa eller skapa layouten för sådana webbplatser. Det för med sig alla möjliga sorters egna utmaningar som hur mycket innehåll som ska presenteras per yta utan att det blir för glest eller för trångt. Det kan säkert argumenteras för att det är en bedömningsfråga som många gånger kan vara svårare att avgöra än t ex vilka färger som passar bra ihop eller hur stort ett element ska vara i förhållande till ett annat. Där finns, tror jag, tydligare etablerade principer. Att försöka presentera så mycket innehåll som möjligt, så effektivt som möjligt och som i twitters fall med en teckenbegränsning för att på ytterligare en nivå, hos användarna själva, uppmana till en komprimering av innehållet ("säg så mycket du kan på 140 eller 280 tecken", ungefär) är kanske något mer unikt och nytt för ungefär 2010-talet och framåt, som kräver eller har krävt de första stapplande stegen i utvecklingen och etableringen av nya designprinciper. Det skulle eventuellt kunna vara ett uppslag till en helt egen undersökning. 

Vilken av dessa tre webbplatser som bäst lyckas bära upp sin funktionalitet med hjälp av sin design är i slutändan en subjektiv bedömning som heller inte avhjälps av att de delvis fyller olika syften och möter olika behov. Personligen upplever jag att instagram lyckats bäst, men de har också tagit en viss risk i att lägga på användaren att intuitivt förstå eller försöka lära sig vad olika ikoner innebär, medan både twitter och youtube kompletterar sina navigationsikoner med text.

I övrigt kan det vara värt att poängtera att instagram som kanske är den mest visuellt fokuserade webbplatsen, även om det inte finns något som glasklart placerar den över youtube på den punkten, har den mest avskalade och minst färgsatta designen, medan twitter som är den klart minst visuellt fokuserade webbplatsen av de tre har den mest färgsatta designen. Även om egentligen bara en färg används så används den på fler platser och på större element än något liknande hos de andra två.

![Instagram](../assets/img/supersi.png)
Vissa profilsidor på instagram.com ger ett väldigt rent och prydligt och väldesignat intryck. Användaren heysupersimi kan antagligen vara tacksam över att webbplatsens design är i det närmsta osynlig och lämnar fältet fritt för hennes bilder.

<p style="text-align: right"><b>Simon Evertsson</b><p>
